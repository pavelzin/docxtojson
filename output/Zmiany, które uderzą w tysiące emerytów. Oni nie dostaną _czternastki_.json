{
  "articles": [
    {
      "articleId": "ART1752698811983_r231y",
      "title": "Zmiany, które uderzą w tysiące emerytów. Oni nie dostaną \"czternastki\"",
      "titleHotnews": "14. emerytura: wsparcie dla seniorów",
      "titleSocial": "14. emerytura to cenne wsparcie dla seniorów i wielu z nich już zaciera ręce na myśl o powakacyjnych... - Dowiedz się więcej!",
      "titleSeo": "14. emerytura 2023: dla kogo wsparcie z ZUS?",
      "lead": "14. emerytura to cenne wsparcie dla seniorów i wielu z nich już zaciera ręce na myśl o powakacyjnych przelewach z ZUS-u. Część jednak może się srogo zawieść. To nie jest świadczenie dla każdego emeryta i rencisty. Obowiązuje kryterium dochodowe, a pewne grupy są z \"czternastek\" całkowicie wykluczone. Przeszkodą mogą się też okazać... coroczne podwyżki.",
      "description": "<p>Zarówno wypłacana wiosną \"trzynastka\", jak i zaplanowana na wrzesień 14. emerytura są wysokości minimalnego świadczenia. Po marcowej waloryzacji oznacza to, że uprawnieni dostaną 1878,91 zł brutto, a więc niecałe 1710 zł na rękę. Tym, co różni oba dodatki, jest obowiązujący w przypadku \"czternastek\" próg dochodowy.</p><br><p>14. emerytura mniejsza niż się spodziewano? Oto zasady wypłat</p><br><p>Zgodnie z przepisami, na pełną kwotę mogą liczyć ci, którzy <strong>otrzymują nie więcej niż 2900 zł brutto</strong>. Powyżej tej bariery obowiązuje zasada \"złotówka za złotówkę\". Oznacza to, że bonus pomniejszany jest o tyle, o ile przekracza się ustalony limit. Tak więc przykładowy senior o dochodach 3500 zł brutto uzyska 600 zł mniej, czyli 1278,91 zł brutto.</p><br><p>Należy dodać, że minimalne wypłacane środki wynoszą 50 zł brutto. To sprawia, że seniorzy o emeryturach przekraczających 4728,91 zł brutto nie mogą liczyć w tym roku na dodatek. Nie każdy jest tego świadomy, co prowadzi do rozczarowań, gdy pieniądze są wysyłane. </p><br><p>Problem potęguje fakt, że <strong>wspominany próg pozostaje na poziomie 2900 zł bez zmian</strong> od momentu wprowadzenia, czyli 2021 roku. Przez te kilka lat doszło do kolejnych waloryzacji i świadczenia systematycznie rosły, co regularnie uszczuplało grono uprawnionych do pełnej wypłaty.</p><br><p>Dane ZUS z zeszłego roku pokazują, ilu osób mogą dotyczyć te ograniczenia. W sierpniu 2024 roku informowano, że \"czternastki\" mają trafić do ok. 8,9 mln emerytów i rencistów, z czego do 6,4 mln powędrować miała cała kwota, a do 2,5 mln kwota niższa.</p><br><p>Dorabiający, sportowcy, sędziowie. Oni nie dostaną \"czternastek\"</p><br><p>Obowiązują też inne zasady zwężające grono beneficjentów. Aby otrzymać pieniądze, należy mieć prawo do emerytury lub renty na dzień 31 sierpnia 2025 roku. Jest to też termin, w którym świadczenie nie może być zawieszone. To może się zdarzyć w przypadku osób dorabiających, jeśli ich przychód przekroczy 130 proc. przeciętnego miesięcznego wynagrodzenia (11 651,00 zł brutto). Ponadto <strong>dodatkowych kwot nie dostaną</strong>:</p><ul><li>sędziowie i prokuratorzy w stanie spoczynku </li><li>biorcy wypłacanej przez Ministerstwo Sportu i Turystyki tzw. emerytury olimpijskiej.</li></ul><p>Na koniec warto przypomnieć, że <strong>\"czternastka\" przekazywana jest automatycznie</strong>, wraz z podstawowym świadczeniem. Nie wymaga składania żadnych wniosków. Konta seniorów zostaną zasilone zgodnie z harmonogramem wypłat Zakładu Ubezpieczeń Społecznych, a więc 1., 5., 6., 10., 15., 20. i 25. dnia miesiąca. </p><br><p>Z uwagi na to, że 6 i 20 września przypadają w sobotę, należy oczekiwać pieniędzy dzień wcześniej, a więc w piątki 5 i 19 września. Kolejny bonus, już zwiększony przez waloryzację, wysyłany będzie w marcu 2026 roku. Chodzi o nieobjętą limitem dochodowym 13. emeryturę.</p>",
      "author": "Redakcja",
      "sources": [
        "red"
      ],
      "categories": [
        "Finanse",
        "Emerytury"
      ],
      "tags": [
        "14. emerytura",
        "seniorzy",
        "ZUS",
        "świadczenie",
        "kryterium dochodowe"
      ]
    }
  ]
}